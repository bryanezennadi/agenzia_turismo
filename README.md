La società di turismo Artifex

La società Artifex operante nel settore del turismo offre tra i suoi servizi
l’organizzazione di visite guidate a siti di interesse storico-culturale. Ogni visita,
opportunamente descritta, ha un titolo (per esempio «Musei Vaticani e Cappella
Sistina», «Sito archeologico di Pompei», «Galleria degli uffizi», ecc.), la sua durata
media e il luogo in cui essa si svolge; ogni visita può avere luogo più volte nel tempo
secondo specifici eventi programmati. Gli eventi, di cui viene indicato il prezzo,
vengono prenotati dai turisti e sono condotti da una guida che illustra il percorso in
una determinata lingua; per ogni evento viene fissata l’ora di inizio della visita e un
numero minimo e massimo di partecipanti. La società si avvale di diverse guide
ognuna delle quali ha competenze in una o più lingue a uno specifico livello di
conoscenza (normale, avanzato, madre lingua) e per le quali si si conoscono i
seguenti dati identificativi: cognome, nome, data e luogo di nascita e titolo di studio. I
visitatori (utenti registrati), di cui si conoscono nome, nazionalità, lingua base, e-mail
e un recapito telefonico, possono prenotare uno o più eventi, in base alle loro
esigenze.
Il sito web della società consente la visione pubblica delle visite organizzate e, solo
agli utenti preventivamente registrati, la prenotazione di una specifico evento; il sito è
dotato della funzionalità carrello che permette ad un utente di prenotare più visite nello
stesso momento o in tempi diversi per farle rientrare tutte nello stesso pagamento al
momento del checkout.
Dato il caso di studio sopra descritto, dopo aver analizzato la realtà di riferimento e
descritto l’architettura funzionale dell’applicativo con l’aggiunta di eventuali ipotesi
applicative realizzare:
• il progetto concettuale della base di dati;
• il progetto logico della base di dati;
• almeno una pagina web (pubblica) per visualizzare i servizi offerti dalla società;
• un form di registrazione e uno di login. Dopo la registrazione deve essere
mandata in automatico una mail di benvenuto al nuovo visitatore;

• una pagina di prenotazione degli eventi da parte degli utenti che hanno
effettuato il login (si possono selezionare eventi diversi, anche in momenti
diversi, ed effettuare un unico pagamento);
• una sezione consultabile dal singolo visitatore (registrato) con l’elenco delle
future prenotazioni già presenti nel carrello in un determinato momento;
• una dashboard accessibile solo all’amministratore di sistema dove potranno
essere inseriti, modificati e letti tutti i dati rilevanti della piattaforma (eventi,
date, guide,...). Non è richiesta la registrazione delle attività dell’amministratore
che quindi è libero di modificare il database dopo il login; per compiere le
operazioni non deve registrarsi dato che password e-mail e username vengono
fornite direttamente dal sistema;
• una sezione che consenta a qualunque utente registrato (visitatore o
amministratore) di visitare il proprio profilo e, nel caso del visitatore, gli eventi
già prenotati e quindi pagati. In questa sezione deve essere data la possibilità
di modificare l’attuale password;
• un’opzione che consenta a un utente di stampare in formato pdf il biglietto per
partecipare ad un evento; il biglietto deve contenere il nome e il cognome del
visitatore, la data di stampa del biglietto, il nome, il luogo e la data dell’evento.
• un QR code, da inserire nel biglietto,
